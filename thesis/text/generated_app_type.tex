\chapter{Sprecyzowanie typu generowanych aplikacji} \label{chap:generated_app_type}

Po zebraniu założeń dotyczących rdzenia narzędzia generującego aplikacje, nadszedł czas na wybór typu aplikacji, które będą generowane przez narzędzie.



%=======
\section{Wybór typu aplikacji}
%=======

Narzędzie powinno generować taki typ aplikacji, aby można było zbadać jego użyteczność i~ocenić, na ile eliminuje ono duplikację wiedzy o~systemie.
Aby było to możliwe, w~generowanych aplikacjach powinno występować dużo miejsc, gdzie potencjalnie może pojawić się duplikacja.

Wymaganie to spełniają aplikacje o~architekturze wielowarstwowej (ang. \emph{multi-tier architecture, n-tier architecture}~\cite{ntier}).


\subsection{Architektura wielowarstwowa} \label{sec:multitier}

Architektura wielowarstwowa to taka, w~której ogólne obszary przetwarzania danych w~aplikacji są fizycznie rozdzielone pomiędzy osobne komponenty.
Współpraca pomiędzy tymi komponentami jest zorganizowana w~taki sposób, że komponent $A$ może korzystać z~funkcjonalności komponentu $B$ tylko wtedy, gdy komponent $B$ należy do warstwy logicznie umiejscowionej nie wyżej niż warstwa, do której należy komponent $A$.

Przykładem, a jednocześnie najpopularniejszą realizacją tej architektury jest architektura trójwarstwowa (ang. \emph{three-tier architecture}), która wprowadza podział aplikcji na trzy warstwy:

\begin{enumerate}
 \item Warstwa prezentacji (ang. \emph{Presentation Layer}) - odpowiada za komunikację z~użytkownikiem aplikacji (np. poprzez interfejs graficzny) lub innymi systemami (np. poprzez usługi sieciowe); jest to warstwa logicznie najwyższa;
 \item Warstwa logiki biznesowej (ang. \emph{Business Logic Layer, BLL}) - odpowiada za przetwarzanie danych zgodnie z~wymaganiami funkcjonalnymi aplikacji;
 \item Warstwa dostępu do danych (ang. \emph{Data Access Layer, DAL}) - udostępnia mechanizmy odczytu i~zapisu danych składowanych przez aplikację (np. w~pamięci lub w~bazie danych); jest to warstwa logicznie najniższa.
\end{enumerate}

Współpracę pomiędzy warstwami architektury trójwarstwowej przedstawia diagram zamieszczony na rysunku~\ref{fig:three_tier}.

\input{figures/generated_app_type/three_tier}

W~takiej architekturze elementy dziedziny aplikacji często mają swoje odwzorowanie w~każdej z~warstw, na przykład:

\begin{itemize}
 \item jako obiekty modelu w~warstwie dostępu do danych;
 \item jako obiekty biznesowe (ang. \emph{business object})~\cite{business_object} w~warstwie logiki biznesowej;
 \item jako modele widoków (ang. \emph{view model})~\cite{view_model} interfejsu użytkownika lub obiekty transportu danych (ang. \emph{Data Transfer Object, DTO})~\cite{dto} usług sieciowych w~warstwie prezentacji.
\end{itemize}

To sprawia, że aplikacja o~architekturze wielowarstwowej jest narażona na powszechne występowanie duplikacji wiedzy na temat dziedziny aplikacji, a~tym samym dobrze nadaje się jako typ aplikacji generowanych przez narzędzie.



%=======
\section{CQRS} \label{sec:cqrs}
%=======

Przypadkiem szczególnym architektury wielowarstwowej jest architektura CQRS (\emph{Command Query Responsibility Segregation})~\cite{cqrs_journey}.
Zakłada ona podział wszystkich działań w~aplikacji na dwa rodzaje:

\begin{itemize}
 \item zapytanie (ang. \emph{query}) - działanie wiążące się z~odczytaniem danych z~bazy danych (lub innego źródła danych);
 \item komenda (ang. \emph{command}) - działanie wiążące się z~modyfikacją danych.
\end{itemize}

Działania te w~architekturze CQRS są rozłączne.
Ich wykonywaniem zajmują się dwa osobne modele danych aplikacji:

\begin{itemize}
 \item model zapytań (ang. \emph{Query Model}) - model przeznaczony do odczytu danych;
 \item model komend (ang. \emph{Command Model}) - model przeznaczony do modyfikacji danych.
\end{itemize}

Modele te mogą być całkowicie rozłączne lub częściowo na siebie zachodzić.
Koncepcyjny schemat tej architektury przedstawia rysunek~\ref{fig:cqrs}.

\input{figures/generated_app_type/cqrs}

Podział odpowiedzialności pomiędzy komponenty przedstawia się następująco:

\begin{itemize}
 \item model zapytań zajmuje się odczytywaniem danych z~bazy danych;
 \item odpowiedzialnością modelu komend jest realizacja logiki biznesowej aplikacji, w~tym weryfikacja poprawności danych, aktualizacja danych w~bazie danych itd.;
 \item warstwa prezentacji (\emph{UI}):
  \begin{itemize}
   \item wyświetla dane pobrane z~modelu zapytań za pośrednictwem interfejsów (\emph{Service Interfaces}),
   \item przekazuje - w~postaci komend - akcje wykonywane przez użytkownika do modelu komend.
  \end{itemize}
\end{itemize}

Wprowadzenie podziału pomiędzy zapytanie i~komendę niesie ze sobą dwie ważne zalety:

\begin{itemize}
 \item skomplikowana dziedzina aplikacji może być podzielona na dwie prostsze dziedziny, co ułatwia jej zrozumiene i~operowanie na niej;
 \item zapytania i~komendy mogą być wykonywane równolegle, co poprawia wydajność aplikacji;
 \item zapytania są wykonywane na specjalnie przygotowanych dla nich danych (np. zmaterializowanych widokach bazy danych), co ma bardzo pozytywny wpływ na ich wydajność.
\end{itemize}

W~parze z~zaletami idą jednak wady:

\begin{itemize}
 \item synchronizacja obu modeli w~przypadku, gdy korzystają one z~osobnych źródeł danych może być kłopotliwa; problem ten nie występuje na przykład wtedy, gdy model komend operuje na tabelach bazy danych, a~model zapytań - na zmaterializowanych widokach, których źródłem danych są te tabele (synchronizacja modeli odbywa się wtedy automatycznie po stronie bazy danych);
 \item aby każde zapytanie mogło być obsłużone jak najszybciej, model zapytań musi być w~dużym stopniu zdenormalizowany.
\end{itemize}

Konsekwencją drugiej wady jest to, że w~modelu zapytań masowo występuje duplikacja elementów dziedziny aplikacji.
Jest to dobry powód do tego, aby generator generował aplikacje oparte właśnie o~architekturę CQRS.
Dodatkowo, wybór tej architektury stworzy okazję do przyjrzenia się innym problemom związanym z~jej zastosowaniem.
Te problemy to:

\begin{enumerate}
 \item Model komend i model zapytań częściowo na siebie zachodzą lub nawet model zapytań w~całości zawiera model komend - rodzi to dwa pytania:
 \begin{itemize}
  \item jak w~tej sytuacji uniknąć duplikacji wiedzy na temat dziedziny aplikacji?
  \item który model wybrać na “pojedynczą, jednoznaczną i~autorytatywną” (patrz: Zasada ``DRY'' w~rozdziale~\ref{chap:duplication}) reprezentację wiedzy o~dziedzinie aplikacji?
 \end{itemize}
 \item Model komend może nie być nigdzie fizycznie przechowywany - komendy mogą bezpośrednio aktualizować zdenormalizowaną strukturę tabel bazy danych.
 Gdzie w~takim przypadku należy umieścić wiedzę na temat encji należących do dziedziny apliacji?
 (Model zapytań nie zawiera encji dziedziny, a~tylko widoki na te encje.)
\end{enumerate}

Architektura CQRS często idzie w~parze z~wykorzystaniem wzorca Event Sourcing i~baz danych typu NoSQL.
Zagadnienia te zostaną opisane w~kolejnych sekcjach.



%=======
\section{Event Sourcing}  \label{sec:event_sourcing}
%=======

Event Sourcing~\cite{eventSourcing_msdn} jest wzorcem architektonicznym, który realizuje przechowywanie stanu aplikacji poprzez przechowywanie wszystkich zdarzeń (ang. \emph{event}), które zaszły w~systemie od początku jego działania aż do stanu obecnego.
Terminem ``zdarzenie'' określa się tutaj dowolną akcję, która ma wpływ na stan systemu.


\subsection{Cechy zdarzenia}

Zdarzenie posiada następujące cechy~\cite{eventSourcing_intro}:

\begin{itemize}
 \item ma ono znaczenie dopiero wtedy, kiedy rzeczywiście wystąpi (np. ``Wpis został skomentowany'') - zdarzeń przyszłych, potencjalnych nie bierze się pod uwagę;
 \item jest ono niezmienne - jako że zdarzenie zaszło w~przeszłości, nie może ono zostać zmienione ani cofnięte; jego skutki mogą jednak zostać zniwelowane przez inne zdarzenie (np. ``Komentarz został usunięty'');
 \item powinno ono mieć znaczenie biznesowe, a~nie implementacyjne - opisanie zajścia zdarzenia słowami: ``Do tabeli $Comment$ dodano nowy rekord'' niesie ze sobą mniejszą wartość biznesową niż: ``Wpis został skomentowany''.
 \item zazwyczaj zawiera ono informacje na temat kontekstu, w~którym zaszło (np. ``Użytkownik $X$ dodał komentarz $Y$ pod wpisem $Z$'', ``Moderator $W$ usunął komentarz $Y$'');
 \item informacja o~zajściu zdarzenia jest informacją jednokierunkową od nadawacy (ang. \emph{publisher}) do odbiorcy (ang. \emph{subscriber}) lub wielu odbiorców; reakcja odbiorcy na zdarzenie nie jest bezpośrednio znana nadawcy.\\
\end{itemize}

Rejestrowanie zdarzeń odbywa się poprzez stworzenie obiektu opisującego daną akcję i~zapisanie go w~systemie.
Zdarzenia rejestrowane są w~dzienniku zdarzeń (ang. \emph{event log} lub \emph{event storage}).
Za reagowanie na zdarzenia, a~w~efekcie faktyczną zmianę stanu systemu odpowiadają wyznaczone do tego obiekty implementujące odpowiednie procedury obsługi (ang. \emph{event handlers}).
Obiekty te pobierają nieprzetworzone zdarzenia z~dziennika zdarzeń i~wykonują odpowiadające im procedury.
Pojedyczne zdarzenie może zostać przetworzone przez wiele takich obiektów, wykonujących wiele osobnych modyfikacji stanu systemu.


\subsection{Zalety i~wady wzorca}

Wzorzec Event Sourcing wprowadza nastepujące zalety:

\begin{itemize}
 \item dziennik zdarzeń dostarcza informacji o~historii działań użytkowników systemu - informacje te mogą być przydatne podczas szukania przyczyn wystąpienia błędów;
 \item aplikację można łatwo usunąć i~przywrócić do poprzedniego stanu poprzez ponowne zarejestrowanie wszystkich zaszłych w~niej zdarzeń (np. podczas przenoszenia jej na inną maszynę);
 \item stan aplikacji można łatwo cofnąć do dowolnego punktu w~czasie - wystarczy wyczyścić stan aplikacji i~ponownie zarejestrować wszystkie zdarzenia, ktore zaszły przed wybranym punktem w~czasie (może to ułatwić szukanie przyczyn wystąpienia błędów);
 \item w~razie wykrycia zdarzenia będącego przyczyną wystąpienia błędu, można usunąć to zdarzenie z~dziennika i~ponownie zarejestrować wszystkie zdarzenia, które nastąpiły po nim; na podobnej zasadzie można skorygować kolejność zdarzeń zarejestowanych w~złej kolejności (z~tej zalety powinno się korzystać jedynie w~sytuacjach awaryjnych, ponieważ narusza ona cechę zdarzeń mówiącą o~ich niezmieności).
\end{itemize}

Wady:

\begin{itemize}
 \item implementacja dziennika zdarzeń nie jest łatwa - powinna ona gwarantować, że zdarzenia zostaną zarejestrowane w~kolejności ich zgłaszania (co nie jest oczywiste w~aplikacjach wielowątkowych);
 \item z~reguły reakcja na zdarzenie odbywa się asynchronicznie względem procesu zgłaszającego jego zajście - zmiany stanu systemu nie są więc widoczne natychmiast po zajściu zdarzenia
  \begin{itemize}
   \item zjawisko to można zaobserwować na przykład na portalu YouTube~\cite{youtube} - zdarzenie ``Obejrzano film'' jest przetwarzane znacznie wolniej niż zdarzenie ``Dodano komentarz'' (wyświetlenia filmu sprawdzane są pod kątem fałszywych wyświetleń mających na celu sztuczne zwiększenie popularności filmu~\cite{youtube:301}), co skutkuje wyświetleniem pod danym filmem znacznie większej liczby komentarzy niż liczby wyświetleń (jeśli komentarzy i~wyświetleń jest odpowiednio dużo);
  \end{itemize}
 \item odtwarzanie stanu systemu, w~którym zarejestrowano tysiące zdarzeń może trwać bardzo długo
  \begin{itemize}
   \item rozwiązaniem tego problemu jest tworzenie co jakiś czas migawek (ang. \emph{snapshot}) przechowujących stan systemu - aby odtworzyć stan systemu, wystarczy wtedy załadować najnowszą migawkę i~ponownie zarejestrować tylko te zdarzenia, które zaszły po jej stworzeniu;
  \end{itemize}
 \item zmiany w~kodzie źródłowym systemu mogą spowodować sytuację, w~której dawno zarejestrowane zdarzenia przestaną być kompatybilne z~nową wersją systemu.
\end{itemize}


\subsection{Przykłady aplikacji wykorzystujących Event Sourcing}

Aby przybliżyć działanie wzorca, poniżej przedstawiono kilka przykładów aplikacji używanych na co dzień, które są oparte o~Event Sourcing lub częściowo go wykorzystują:

\begin{itemize}
 \item systemy kontroli wersji - dziennik zdarzeń przechowuje zmiany dokonywane na plikach znajdujących się w~wersjonowanym katalogu;
 \item edytory tekstu i~edytory graficzne - dziennik zdarzeń przechowuje zmiany dokonywane na edytowanym pliku.
\end{itemize}

Wzorzec ten ma jednak zastosowanie nie tylko w~aplikacjach użytkowych.
W~połączeniu z~wzorcem CQRS, sprawdza się także w~aplikacjach klasy \emph{enterprise}.


\subsection{Współpraca z~CQRS}

Zasady działania wzorca Event Sourcing w~systemie opartym o~architekturę CQRS są następujące~\cite{cqrs_es}:

\begin{itemize}
 \item rolę modelu komend pełni dziennik zdarzeń - jedynym zadaniem komend jest zarejestrowanie zdarzenia w~dzienniku;
 \item stan systemu jest przechowywany w~modelu zapytań;
 \item za synchronizację modelu zapytań z~modelem komend odpowiadają procedury obsługi zdarzeń (\emph{event handlers}) - synchronizacja ta odbywa się asynchronicznie;
 \item wzorzec Event Sourcing nie ma wpływu na warstwę prezentacji systemu.
\end{itemize}


Współpraca ta została schematycznie przedstawiona na rysunku~\ref{fig:cqrs_es}.

\input{figures/generated_app_type/cqrs_es}



%=======
\section{NoSQL}
%=======

Bazy danych typu NoSQL (ang. \emph{Not Only SQL}) odrzucają praktykę składowania danych w~tabelarycznej, opartej na relacjach, ustrukturyzowanej formie będącej podstawą relacyjnych baz danych.
Zamiast tego składują dane w~innych, bardziej elastycznych postaciach, na przykład grafu lub zbioru par klucz-wartość.
Pozwala to na wykonywanie niektórych operacji szybciej, niż są one wykonywane przez relacyjne bazy danych.
Nie jest to jednak rozwiązanie bezwględnie lepsze od relacyjnych baz danych - niektóre operacje są wykonywane wolniej w~bazach typu NoSQL, niż w~bazach relacyjnych.

Bazy danych typu NoSQL są nastawione na przechowywanie bardzo dużych ilości danych.
Tym, co odróżnia je od baz relacyjnych jest fakt, że zazwyczaj domyślnie wspierają one rozproszenie danych pomiędzy wiele maszyn.
Umożliwia to łatwą poziomą skalowalność systemów z~nich korzystających.


\subsection{Dostępne bazy NoSQL}

Bazy danych typu NoSQL są tworzone pod kątem konkretnych problemów, jakie mają rozwiązywać.
Dlatego istnieje wiele takich baz, które różnią się wydajnością bądź oferowanymi funkcjonalnościami.
Można je podzielić ze względu na model przechowywania danych.
Najczęściej stosowane modele to:

\subsubsection{Zbiór par klucz-wartość}

Para klucz-wartość (ang. \emph{key-value pair}) jest zdecydowanie najprostszą strukturą danych używaną w~bazach danych typu NoSQL.
Przechowywane w~postaci zbiorów takich par dane nie są w~żaden sposób ustrukturyzowane.
Pary klucz-wartość są podstawą dla innych modeli danych, na przykład rodzin kolumn, gdzie wiersze składają się z~par kolumna-wartość.
Są więc najbardziej elastycznym modelem, ale zazwyczaj oferującym ubogi zestaw funkcjonalności.

Przykłady baz przechowujących pary klucz-wartość to:

\begin{itemize}
 \item DynamoDB\footnote{DynamoDB - strona projektu: http://aws.amazon.com/dynamodb/} - baza danych będąca w~stanie wydajnie działać pod bardzo dużym obciążeniem, jej kluczowymi celami są wydajność i~skalowalność; stworzona w~technologii Java;
 \item Azure Table Storage\footnote{Azure Table Storage - strona projektu: http://msdn.microsoft.com/en-us/library/dd179423.aspx} - baza danych wspierająca przechowywanie danych w~tabelarycznej, ustrukturyzowanej formie; stworzona na platformie .Net;
 \item Redis\footnote{Redis - strona projektu: http://redis.io/} - napisana w~języku C wydajna baza danych wspierająca przechowywanie złożonych struktur takich jak listy, kolejki czy posortowane zbiory.
\end{itemize}

\subsubsection{Rodzina kolumn} \label{sec:column_family}

Rodzina kolumn (ang. \emph{column family}, \emph{wide column}) jest modelem najbardziej przypominającym tabele w~relacyjnej bazie danych.
Dane przechowywane są w~wierszach, które składają się z~kolumn wraz z~przypisanymi im wartościami.
Pojedyczny wiersz może składać się z~bardzo dużej liczby kolumn.
W~odróżnieniu od relacyjnych baz danych, wiersz nie musi posiadać wszystkich kolumn wchodzących w~skład rodziny i~może posiadać kolumny nienalażące do rodziny.
Każda wartość przypisana do danej kolumny wchodzącej w~skład rodziny musi jednak być określonego dla tej kolumny typu.

W~odróżnieniu od baz relacyjnych, bazy oparte o~rodziny kolumn nie~wspierają relacji (kluczy obcych) pomiędzy rodzinami.
Aby osiągnąć satyfakcjonującą wydajność przeszukiwania, przechowuje się w~nich dane o~wysokim stopniu denormalizacji.
Przykłady baz danych przechowujących rodziny kolumn:

\begin{itemize}
 \item Cassandra\footnote{Cassandra - strona projektu: https://cassandra.apache.org/} - stworzona w~technologii Java baza danych, której główne cele to skalowalność, wysoka wydajność i~brak pojedynczego punktu awarii (ang. \emph{Single Point of Failure}, \emph{SPOF});
 \item Amazon SimpleDB\footnote{Amazon SimpleDB - strona projektu: http://aws.amazon.com/simpledb/} - komercyjna baza danych nastawiona na prostotę użytkowania i~zarządzania.
 \item Hadoop\footnote{Hadoop - strona projektu: http://hadoop.apache.org/} - platforma stworzona w~technologii Java, wykonująca obliczenia na dużych ilościach danych realizowane przez wiele rozproszonych aplikacji, służy przede wszstkim do przetwarzania danych, a~nie do ich składowania;
\end{itemize}

\subsubsection{Graf}

Niektóre bazy danych typu NoSQL za model danych obierają graf.
Takie bazy nazywamy grafowymi bazami danych (ang. \emph{graph databases}).

Węzłem grafu może być dowolny obiekt (np. zbiór par klucz-wartość), a~krawędź może łączyć dwa dowolne węzły.
Pojedyncza krawędź reprezentuje dowolną relację pomiędzy węzłami.
Model ten jest więc bardzo elastyczny.

Zaletą grafu jest to, że podobnie jak relacja (w~relacyjnych bazach danych), jest on strukturą danych o~silnym podłożu matematycznym.
Istnieje więc wiele wydajnych algorytmów operujących na tej strukturze (np. algorytmy wyszukiwania ścieżek).
Dzięki temu struktura ta bardzo dobrze nadaje się do modelowania wszelkiego rodzaju danych przestrzennych (np. map) lub innych sieci (np. zbiorów użytkowników portali społecznościowych, gdzie wierzchołek reprezentuje osobę, a~krawędź - relację ``zna'').

Do grafowych baz danych należą:

\begin{itemize}
 \item Neo4J\footnote{Neo4J - strona projektu: http://www.neo4j.org/} - najpopularniejsza grafowa baza danych, cechuje się wysoką wydajnością i~skalowalnością; wspiera mechanizm transakcji; stworzona w~technologii Java;
 \item TITAN\footnote{TITAN - strona projektu: https://github.com/thinkaurelius/titan/wiki} - baza danych wykorzystująca inne rozwiązania (np. bazę Cassandra) korzytając z~wymiennych mechanizmów; stworzona w~technologii Java;
 \item Trinity\footnote{Trinity - strona projektu: http://research.microsoft.com/en-us/projects/trinity/} - stworzona na platformie .Net baza danych wspierająca wygodne, deklaratywne modelowanie i~przeszukiwanie danych.
\end{itemize}

\subsubsection{Dokument}

Dokument (ang. \emph{document}) jest typem danych, który z~założenia reprezentuje duże porcje danych, z~których tylko fragmenty są udostępniane na potrzeby pojedynczych zapytań.
Dokumenty mogą posiadać dowolną strukturę, na co pozwala format, w~jakim są przechowywane (np. XML lub JSON).

Bazy danych przechowujące dokumenty (ang. \emph{document-oriented databases}) są więc przystosowane do przechowywania i~przeszukiwania dużych jednostek danych.
Do baz tego rodzaju należą:

\begin{itemize}
 \item MongoDB\footnote{MongoDB - strona projektu: http://www.mongodb.org/} - umożliwia wygodne przeszukiwanie danych i~tworzenie indeksów na dowolnych ich atrybutach, wspiera automatyczne dzielenie danych pomiędzy wiele maszyn (ang. \emph{sharding}); stworzona w~języku C++;
 \item CouchDB\footnote{CouchDB - strona projektu: http://couchdb.apache.org/} - stworzona w~języku Erlang baza danych udostępniająca przechowywane dane poprzez protokół HTTP; nastawiona na wykorzystanie w~aplikacjach webowych i~mobilnych;
 \item RavenDB\footnote{RavenDB - strona projektu: https://github.com/ravendb/ravendb} - baza danych umożliwiająca wykonywanie dowolnych operacji (np. przebudowy struktury) bez potrzeby zatrzymywania korzystających z~niej aplikacji i~udostępniająca wygodny sposób przeszukiwania danych; oparta na platformie .Net.
\end{itemize}


\subsection{Wybrana baza typu NoSQL}

Spośród dostępnych baz danych typu NoSQL należy wybrać jedną, która będzie używana przez aplikacje generowane przez narzędzie.
Wydaje się, że z~mechanizmem generacji dziedziny aplikacji najlepiej komponują się bazy za model danych obierające rodziny kolumn.
Model ten jest najbardziej zblizony do klasycznego modelu relacyjnego - dobrze nadaje się więc do przechowywania ustrukturyzowanej dziedziny aplikacji, a~sama struktura bazy danych może być jednym z~generowanych artefaktów.

Współpraca takiej bazy danych z~architekturą CQRS i~wzorcem Event Sourcing będzie wyglądać następująco:

\begin{itemize}
 \item baza typu NoSQL będzie pełnić rolę modelu zapytań (komponent \emph{Data Storage} na rysunku~\ref{fig:cqrs_es});
 \item model zapytań będzie w~dużym stopniu zdenormalizowany, a~więc przystosowany do przechowywania go w~postaci rodzin kolumn;
 \item procedury obsługi zdarzeń będą modyfikować dane zawarte w~tej bazie;
 \item wykorzystanie tej bazy nie będzie miało wpływu na model komend i~dziennik zdarzeń - zdarzenia mogą, ale nie muszą być przechowywane bazie NoSQL.
\end{itemize}

Spośród baz danych opartych o~model rodziny kolumn najbardziej popularna jest Cassandra.
Przemawia za tym jej wysoka wydajność i~skalowalność potwierdzona w~badaniach~\cite{cassandra_perf}.
Dlatego to właśnie z~tej bazy korzystać będą generowane aplikacje.



%=======
\section{Cassandra}
%=======

Cassandra to baza danych o~hierarchicznej architekturze i~skomplikowanym modelu danych, a~jednocześnie udostępniająca prosty i~intuicyjny język przeszukiwania danych.
Jej główne zalety to wysoka wydajność i~odporność na awarie.


\subsection{Architektura}

Hierchia elementów architektury bazy Cassandra jest następująca:

\begin{enumerate}
 \item Podstawową jednostką architektury jest węzeł (ang. \emph{node}) - to właśnie on przechowuje dane składowane w~bazie.
 Zazwyczaj jednemu węzłowi odpowiada jedna maszyna (choć możliwe jest stworzenie wielu węzłów na pojedynczej maszynie).
 \item Grupa węzłów tworzy centrum danych (ang. \emph{data center}).
 Działa ono zazwyczaj jako grupa maszyn wirtualnych na pojedynczej maszynie fizycznej lub grupa powiązanych maszyn fizycznych działających w~tej samej sieci.
 \item Grupa centrów danych tworzy klaster (ang. \emph{cluster}).
 Centra danych należące do klastra mogą być geograficznie odległe od siebie.
\end{enumerate}

Rozproszenie danych pomiędzy węzłami ma na celu zminimalizowanie ryzyka utraty dużej ilości danych w~razie awarii pojedynczej maszyny.
Aby zminimalizować ilość danych traconych w~razie awarii, dane mogą być replikowane pomiędzy węzłami.
Jeśli jeden z~węzłów utraci dane, zostaną one uzupełnione ich kopiami z~innych węzłów.
Co więcej, żaden z~węzłów nie jest głównym właścicielem danej porcji danych.
Sprawia to, że architektura jest wolna od pojedynczych punktów awarii.

Przykładowy klaster wykorzystujący replikację danych został przedstawiony na rysunku~\ref{fig:cassandra_architecture}.

\input{figures/generated_app_type/cassandra_architecture}


\subsection{Model danych}

Cassandra przechowuje dane w~postaci rodziny kolumn (patrz: sekcja~\ref{sec:column_family})~\cite{cassandra_model}.
Każdy wiersz rodziny jest identyfikowany poprzez klucz główny (ang. \emph{primary key}).
W~odróżnieniu od tabel w~bazach relacyjnych, każda rodzina kolumn musi posiadać klucz główny.
Należy podkreślić, że rodziny kolumn nie mogą posiadać znanych w~bazach relacyjnych kluczy obcych (ang. \emph{foreign key}) - kolumn wskazujących na inne rodziny.

Strukturę pojedynczego wiersza rodziny przedstawia rysunek~\ref{fig:cassandra_model}.

\input{figures/generated_app_type/cassandra_model}

Wiersze należące do tej samej rodziny przechowywane są w~kolejności posortowanej według wartości jej klucza głównego.
Kolumny należące do wiersza sortowane są według ich nazw.

\subsubsection{Superkolumny}

Klucz główny rodziny może składać się z~wielu kolumn.
W~takim przypadku pierwszą z~kolumn wchodzących w~skład klucza głównego nazywa się kluczem partycjonującym (ang. \emph{partition key}).
Pozostałe kolumny klucza głównego nazywa się superkolumnami (ang. \emph{Super Column}).
Strukturę wiersza należacego do rodziny kolumn posiadającej superkolumnę przedstawia rysunek~\ref{fig:cassandra_model_supercolumn}.

\input{figures/generated_app_type/cassandra_model_supercolumn}

Superkolumny, podobnie jak klucz partycjonujący sortowane są według ich wartości - różnica polega na tym, że klucze partycjonujące sortowane są w~obrębie całej rodziny kolumn, a~superkolumny - w~obrębie pojedynczego wiersza.

\subsubsection{Wartości kolumn}

Wartościami kolumn mogą być różnego rodzaju wartości skalarne znane z~baz relacyjnych, takie jak napisy (\emph{text}, \emph{ascii}), liczby całkowite (\emph{int}, \emph{bigint}) lub zmiennoprzecinkowe (\emph{float}, \emph{double}), czy wartości logiczne (\emph{boolean}).

Jednakże w~odróżnieniu od baz relacyjnych, wartościami kolumn mogą być również kolekcje: lista (\emph{list}), zbiór unikalnych elementów (\emph{set}) i~mapa par klucz-wartość (\emph{map}).
Kolekcje mają następujące ograniczenia~\cite{cassandra:collections}:

\begin{itemize}
 \item maksymalny rozmiar pojedynczego elementu kolekcji wynosi 64 KB;
 \item kolekcje są odczytywane i~zwracane w~całości - dlatego nie powinny zawierać dużej liczby elementów.
\end{itemize}

\subsubsection{Indeksy}

Domyślnie rodzina kolumn może być przeszukiwana jedynie po wartościach jej klucza partycjonującego.
Aby móc przeszukiwać wiersze rodziny po wartościach innych kolumn (w~tym superkolumn), należy stworzyć na nich indeksy.

Indeks (ang. \emph{index}) to, podobnie jak w~relacyjych bazach danych, osobna (nie będąca częścią rodziny kolumn) struktura danych przechowująca posortowane wartości indeksowanych kolumn wraz ze wskazaniami na wiersze, do których te wartości należą.

Pojedynczy indeks przechowuje tylko wartości kolumn należących do wierszy, które znajdują się w~jego węźle.


\subsection{CQL}

Do przeszukiwania i~modyfikowania danych przechowywanych w~bazie danych Cassandra służy język CQL (Cassandra Query Language).
Przypomina on język SQL, jednak jest znacznie prostszy.
Ograniczenia języka CQL względem SQL to na przykład~\cite{cassandra_3_0}:

\begin{itemize}
 \item brak podzapytań (ang. \emph{subquery});
 \item brak złączeń (ang. \emph{join});
 \item brak sortowania według wartości dowolnych kolumn - sortowanie jest możliwe tylko według wartości klucza partycjonującego (domyślnie) lub pierwszej superkolumny.
\end{itemize}

Niemniej jednak, język CQL umożliwia efektywne zarządzanie strukturą danych przechowywanych w~bazie i~przeszukiwanie tych danych.
Przykłady komend i~zapytań tego języka zostały przedstawione na rysunkach: \ref{fig:cql:create}, \ref{fig:cql:insert} i~\ref{fig:cql:select}.

\input{figures/generated_app_type/cql_create}

\input{figures/generated_app_type/cql_insert}

\input{figures/generated_app_type/cql_select}
